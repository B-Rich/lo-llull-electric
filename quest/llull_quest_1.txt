A) Com sia, Sényer, veritat que vostra santa saviea és en vostra santa unitat e trinitat e en totes vostres qualitats, doncs, qui vol adorar e contemplar la vostra saviea acabada, gloriosa, cové que l’ador e la contemple egualment en vostra unitat e en vostra trinitat e en vostres vertuts; car qui adora vostra saviea en vostra unitat e no l’adora en vostra trinitat, e nega en vós trinitat, en la negació que fa de vostra trinitat destruu e afolla l’oració que fa de vostra saviea en vostra unitat, com sia cosa que vostra saviea sia aitan vertaderament en tota vostra trinitat com en vostra unitat.


B) On beneïta sia, sényer Déus, la vostra santa saviea gloriosa, car, dementre que l’ànima beneïta remembra e entén e ama com tota la bellea e tota la vertut e tota la saviea e tot l’ordonament qui és en les creatures ve de vostra saviea, e com l’ànima sap remembrar e entendre e voler bellea e vertut e saviea e ordonació en les creatures, e com lo cors sap totes aquestes coses dir, adoncs són l’ànima e el cors adorant e contemplant la vostra santa saviea gloriosa.


C) los tres savis hagren provat al gentil, per les flors dels arbres, Déu ésser, e ésser en ell bonesa, granesa, eternitat, poder, saviesa, amor, perfecció, e li hagren manifestada resurrecció, e lo gentil remembrà e entès les raons damunt dites, e guardà los arbres e les flors, adoncs la divinal resplendor il·luminà son enteniment que era estat tenebrós


D) Sényer, jo plor per ço car un senyor amb qui estava, lo qual ha nom Narpan, m’ha tolt mon lloguer; e son-me partit d’ell per ço car no el pusc servir a sa guisa, car tant és enujós e desordenat en ses costumes que null home no pot soferre son mal estatge.


E) lo canonge vénc amb gran res de tafurs e d’arlots e pujaren en los envans que els drapers fan per ço que haja tenebres en l’obrador e hom no pusca ben veer la color dels draps; e tots aquells envans e tots aquells draps que veden la mostra dels draps trencaren e pecejaren e malmeteren. Quan los drapers vengren de dinar, ells trobaren lo canonge e sos companyons qui les mostres dels obradors destruïen.
